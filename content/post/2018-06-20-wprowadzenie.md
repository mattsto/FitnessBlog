---
title: WPROWADZENIE
author: Julia
date: '2018-06-20T14:58:55+02:00'
description = '**Cześć**! Właśnie dzisiaj nastał ten dzień, w którym powracam do blogowania. Jestem tak podekscytowana faktem, że znów mam siłę i chęć, by dzielić się z Tobą moimi przemyśleniami, ogromną motywacją, dobrym słowem i energią. To właśnie dla Ciebie, dla dobrych ludzi powstaje ta oto strona. Nie tylko ja jestem swoją motywacją, ale też ludzie, którzy mnie otaczają. Może jesteś jednym z nich? Może przechodzisz obok mnie rano idąc po bułki, i motywujesz mnie właśnie do napisania kilku słów? Widzisz, nie trudno jest stać się czyjąś motywacją. Może właśnie teraz czujesz się niepotrzebny, a tak naprawdę dla mnie jesteś inspiracją? I właśnie o tym będzie mój blog. O tym, że jesteś kimś ważnym, o tym, że jesteś potrzebny innym ludziom, o tym, że każdy z nas ma problemy z, którymi trzeba sobie poradzić. Jestem tutaj dla Ciebie, żeby Cię zmotywować. Temat mojego bloga jest teraz bardzo na topie. Prawie każdy chce być FIT, blablabla. Ale nie tylko o tym będę chciała tutaj pisać. Jestem jak każdy- normalnym człowiekiem, który też ma czasem gorszy dzień. I o tym też chcę Ci pisać. Poruszę każdy temat, nawet ten niewygodny. \
Cieszę się, że jesteś. Że to czytasz, że poświęciłeś sekundę na to, żeby tutaj zajrzeć. Jesteś tu, czyli coś musiało Cię przyciągnąć. Możesz zaglądać cześciej, nie obrażę się. Ze swojej strony obiecuję Ci, że nie będzie nudno. Jeśli będziesz chciał się odprężyć, "wyłączyć" umysł, po prostu odpocząć- jestem tutaj. Wierzę mocno, że będziesz mnie dopingował i pomożesz mi rozkręcić tę stronę. Możesz dzielić się ze mną swoimi myślami, możesz podsunąć mi temat, o którym chciałbyś przeczytać. Bedzie mi niezmiernie miło, jeśli będziesz aktywny. Jeszcze raz dziękuję, że jesteś i, że zmotywowałeś mnie do pisania. Już nie dla siebie, ale dla wszystkich. Do usłyszenia w kolejnym wpisie.'
---